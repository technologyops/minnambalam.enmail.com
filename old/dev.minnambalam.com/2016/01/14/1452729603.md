#ஒரு செல்ஃபியும்...தோல்வியும் - இது பிரான்ஸ் வில்லங்கம்!

பிரான்ஸ் நாட்டின் தீவிர வலதுசாரிக் கட்சியான தேசிய முன்னணியின் நிறுவனரான ஜீன் மேரி லே பென்,  நடனக் கலைஞரான ப்ராஹிம் ஸைபத்திடம், 50,000 யூரோக்களை இழப்பீடாகக் கேட்டிருக்கிறார். எல்லாம் நடனக்கலைஞர் எடுத்த ஒரு செல்ஃபிக்காகத்தான்.

விமானத்தில் தனக்கு முன் இருக்கையில் அமர்ந்து உறங்கிக்கொண்டிருந்த லே பென்னுடன் செல்ஃபி எடுத்துக்கொண்ட ப்ராஹிம் ஸைபத், டிசம்பரின் நடந்த உள்ளாட்சித் தேர்தலுக்கு முன்பு அதை தன் முகநூல் பக்கத்தில் பகிர்ந்தார்.மேலும், ”நாளைக்கு வாக்களிப்பதன் மூலம் (நேஷனல் ஃப்ரண்ட்டை) வெளியேற்றுங்கள். நமது சகோதரத்துவ பிரான்ஸைக் காப்பாற்றுங்கள்!!! #நான் அதை விரும்புகிறேம்” எனவும் தலைப்பு கொடுத்திருந்தார். 
முதல் சுற்றில் சுமாரான வாக்குகள் பெற்ற லே பென் இரண்டாம் சுற்றில் பின் தங்கி தோல்வியைத் தழுவ தன் தோல்விக்கு நடனக்கலைஞர் வெளியிட்ட செல்ஃபிதான் காரணம் என கடுப்பானார்.’’தனது ஆளுமைக்கு இந்த செல்ஃபி பங்கம் விளைவித்துவிட்டதென்றும், தேர்தல் தோல்விக்கு ப்ராஹிம் எடுத்த செல்ஃபியே முக்கிய காரணமென்றும் குற்றம் சுமத்தியுள்ளார்.” லே பென்.

ப்ராஹிம் ஸைபத்தின் செயலால் ஏற்பட்ட இந்தத் தோல்விக்கு இழப்பீடாக 50,000 யூரோக்கள் செலுத்தவேண்டுமென்றும், பொது மன்னிப்பு கேட்கவேண்டுமென்றும் 87 வயது அரசியல் தலைவரான லே பென் நீதிமன்றத்தை நாடியுள்ளார்.

இவ்வளவு பெரிய களேபரத்துக்குக் காரணமான அந்த புகைப்படத்தை இரண்டு லட்சம் பேர் லைக் செய்ததோடு, 30,000 பேர் தங்களின் பக்கங்களில் பகிர்ந்திருந்ததும் குறிப்பிடத்தக்கது!

கடுப்பாகாம என்ன செய்வாங்க!

நன்றி- www.Scroll.in
