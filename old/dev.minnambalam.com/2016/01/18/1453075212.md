#மாட்டுக்கறி வைத்திருந்தாகாக் கூறி முஸ்லீம் பயணிகள் மீது தாக்குதல் ! 

தாத்ரி கொலை நாடு முழுக்க ஏற்படுத்திய அதிர்வலைகள் ஓய்ந்த நிலையில், மீண்டும் மாட்டுக்கறியை முன்வைத்து வன்முறை ஒன்று மத்திய பிரதேச மாநிலத்தில் நடந்துள்ளது. 

மத்திய பிரதேசத்தைச் சேர்ந்த முஸ்லீன் தம்பதியினர் இரயிலில் பயணித்துக்கொண்டிருக்கும்போது மாட்டுக்கறி வைத்திருப்பதாய்க் கூறி சமிதி அமைப்பினரால் தாக்கப்பட்டுள்ளனர். 

குஷினகர் விரைவு இரயிலில், பொது வகுப்புப் பெட்டியில் ஐதராபாத்திலிருந்து தங்களுடைய சொந்த ஊரான ஹர்தாவுக்குப் பயணித்துக்கொண்டிருந்த முகமது ஹுசைன் (43),நஸிமா பானு (38) ஆகிய இருவையும் 7 பேர்கொண்ட கும்பல் தக்கியிருப்பதாகச் செய்தி வெளியாயிருக்கிறது. 

தாக்குதல் சம்பவம் பற்றிக் கூறும் போது, 

’’நானும் என் மனைவியும் நெரிசல் மிகுந்த இரயிலில் நின்றுகொண்டு பயணித்துக்கொண்டிருந்தோம்.அப்போதுதான் என் மனைவி அமர்வதற்கு இடம் கிடைத்தது.தீடீரென உள்ளே வந்த சமிதியை சேர்ந்த 7பேர் எல்லோருடைய பைகளையும் சோதிக்கத் தொடங்கினர்.எங்களுடைய பையைச் சோதிக்க என் மனைவி அனுமதிக்கவில்லை என்றவுடன் அவளைத் தள்ளிவிட்டு தகாத வார்த்தைகளில் திட்டினார்கள்” என்று கூறியிருக்கிறார் முகமது ஹுசைன். 

மனைவி தாக்கப்பட்டதும் ஹுசைன் இரயில் நின்ற இட்ரசி நிலையத்துக்கு அருகில் இருந்த தன் உறவினர்களை அழைத்துள்ளார்.அவர்கள் அக்கம்பக்கத்தில் இருந்தவர்களை அழைத்துக்கொண்டு வரவே அவர்களுக்கும் சமிதியைச் சேர்ந்தவர்களூக்கும் கைகலப்பாகியுள்ளது. 

ரயில்வே காவல் அதிகாரி திரு.ஜோஷி “சம்பந்தப்பட்டவர்கள் மீது குற்றச்செயலில் ஈடுபடுதல்,தகாத வார்த்தகளைப் பயன்படுத்தல்,ரயில்வே சட்டத்தின் கீழ் பயணிகளை துன்புறுத்தல் ஆகிய பிரிவுகளின் கீழ் வழக்குப் பதிந்துள்ளோம்” என்று கூறியுள்ளார். 

இந்தத் தாக்குதல் தொடர்பாக 9 பேரைக் கைது செய்து பின்னர் ஜாமீனில் விடுவித்துள்ளனர்.இதில் தாக்கப்பட்ட பயணி ஹுசைனின் உறவினரும் ஒருவர். 
