author:மின்அம்பலம் எழுத்தாளர்
tags:3

#சிறுவர்களுக்கான வீரதீர தேசிய விருது - 8 பேர் தென் இந்தியர்கள்! 

குடியரசு தினத்தை முன்னிட்டு 16 வயதிற்கு உட்பட்டவர்களுக்கு வீர தீர செயல்களுக்காக வழங்கப்படும் கீதா சோப்ரா விருது இந்தவருடம் 25 பேருக்கு வழங்கப்பட இருக்கிறது. இதில் 8 பேர் தென் இந்தியாவை சேர்ந்தவர்கள்.

குளத்தில் மூழ்கிய இரு குழந்தைகளை காப்பற்றிய அரோமல்(12), மின்சாரம் தாக்கிய சிறுவனைக் காப்பாற்றிய பீத்தோவன்(14), தீ விபத்திலிருந்து குழந்தையைக் காப்பாற்றிய நிதின்  பிலிப் மேத்திவ் (13), இதே போல் நீரில் மூழ்கியவர்களை காப்பாற்றிய அனந்து திலீப்(14),அபிஜித்(15),முகமத் ஷாம்நாத் (14) ஆகியோருக்கு விருதுகள் வழங்கப்பட இருக்கிறது.இவர்கள் ஆறு பேருமே கேரளாவைச் சேர்ந்தவர்கள்.  இரயில் விபத்தில் சிக்கிய பள்ளிப் பேருந்திலிருந்து இரண்டு சிறுவர்களைக் காப்பாற்றிய ருச்சிதா,தங்கள் வீட்டு பணியாளரை மின்சார விபத்திலிருந்து புத்திசாலித்தனமாய் காப்பாற்றிய சாய் கிருஷ்ணா ஆகியோருக்கும் விருது வழங்கப்பட இருக்கிறது.இவர்கள் இருவரும் தெலுங்கானா பகுதியைச் சேர்ந்தவர்கள். வரும் ஜனவரி 24 -ம் தேதி பிரதமர் மோடி தன் இல்லத்தில் வைத்து  இவர்களுக்கு விருதுகளை வழங்க இருக்கிறார்.
