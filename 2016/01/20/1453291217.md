author:மின்அம்பலம் எழுத்தாளர்
tags:3

#தமது  மின்னஞ்சல்களை ட்ராய் முடக்கியுள்ளதாக ஃபேஸ்புக் தெரிவிக்கிறது!

பிரபல சமூகவலைதளமான ஃபேஸ்புக் , டெலிகாம் ரெகுலேட்டருக்கான கடிதத்தில், ட்ராய் அமைப்பின் மின்னஞ்சலை  நிர்வகிக்கும் எவரோ ஒருவர், ஃபேஸ்புக்கிற்கு ஆதரவான  அனைத்து மின்னஞ்சல்களையும் முடக்கியிருப்பதாகத் தெரிவித்திருக்கிறது.இணைய சேவைகளுக்கான வேறுபட்ட விலைகள் குறித்து மக்கள் பகிர்ந்திருந்த கருத்துக்களைக் கொண்ட மின்னஞ்சல்கள் முடக்கப்பட்டிருப்பதாக ஃபேஸ்புக் நிறுவனம் தெரிவிக்கிறது. ட்ராய் அமைப்பு நெட் நியூட்ராலிட்டி குறித்த பொதுமக்கள் கருத்துக்களை கேட்பதற்கு ஜனவரி 7 - ம் தேதி வரை  தேதியை நிர்ணயம் செய்திருந்தது. பொதுமக்களிடம் இருந்து 11 லட்சம் ஆதரவுக் கருத்துக்கள் பெறப்பட்டதாக ட்ராயும், 1 கோடி மக்கள்  பேஸ்புக்கின் , ஃப்ரீ பேசிக்ஸை ஆதரித்ததாக ஃபேஸ்புக்கும் தெரிவித்திருப்பது குறிப்பிடத் தக்கது.
