<head>
<meta http-equiv="content-type" content="text/html; charset=utf-8" />
<meta name="viewport" content="width=device-width, initial-scale=1.0">
<link rel="shortcut icon" href="/favicon.ico">
<link rel="icon" type="image/png" href="/favicon.png">
<link rel="apple-touch-icon" href="/apple-touch-icon.png">
<link rel="stylesheet" href="/site.css" media="all">
<title>மின்அம்பலம்</title>
</head>
<body>
<div class="container">
<div class="section">
 <a href="/"><img src="apple-touch-icon.png" width="144" height="144"></a>
 <h1 class="section-heading"><a href="/">மின்அம்பலம்</a></h1>
</div><h2>வாய்ப்பூட்டு போடப்பட்ட ஷாருக்கான்!</h2><strong><p>வியாழன்,14 ஜனவரி 2016<br/>டி.அருள் எழிலன்</p></strong><p>இந்திய கலைஞர்களில் துணிச்சலானவர் என்று பெயர் எடுத்தவர் ஷாருக்கான். இந்திய சினிமாவை அடுத்தக் கட்டத்திற்கு நகர்த்திச் செல்வதில் முன்னணிக் கலைஞராக இருக்கும் ஷாருக்கான் சில, பல வேளைகளில் துணிச்சலாக அரசியல் கருத்துக்களையும் பேசுகிறவர்.</p><p>பாகிஸ்தான் கஸல் கலைஞர் குலாம் அலியின் இசை நிகழ்வு இந்து அமைப்புகளின் எதிர்ப்பு காரணமாக ரத்து செய்யப்பட்டு தாமதமாக சில நாட்களின் முன்னர் வெற்றிகரமாக நடந்தது. முன்னதாக இசை நிகழ்ச்சி ரத்து செய்யப்பட்டது பற்றி ஷாருக்கானிடம் கேட்ட போது, ‘’’மதம், அரசியல் தொடர்பான கேள்விகளுக்கு நான் கூறும் பதில்களால் தொடர்ந்து சர்ச்சைகள் உருவாக்கப்படுகின்றன. அதனால் இனி எதற்கும் பதில்கூறப் போவதில்லை,இந்த சர்ச்சையானது தனது சமீபத்திய திரைப்படமான ’தில்வாலே’வின் வசூலையும் பாதித்துள்ளதாகக் கூறினார்.</p><p>இந்தியா முழுக்க இருந்து கருத்துரிமைக்கு எதிரான செயல்பாடுகளுக்கு கண்டனம் தெரிவிக்கும் வகையில், சாகித்ய அகாடமி விருதுகளை எழுத்தாளர்கள் திருப்பிதந்து கொண்டிருந்த சூழலில், சகிப்பின்மை குறித்த ஷாருக்கின் கருத்து கூடுதல் கவனத்திற்குள்ளானது. ‘’ நாட்டில் சகிப்பின்மை பெருகி வருவதாக” ஷாருக் சொன்ன கருத்தை பிடித்துக் கொண்ட இந்து அமைப்புகளான வி.எச்.பி, பஜ்ரங் தள் போன்ற அமைப்புகள் ’தில்வாலே’ என்ற படத்திற்கு எதிராக  போராடின. இதனால் அந்தப் படத்தின் வசூல் பாதிக்கப்பட்டதோடு அவரது அடுத்தடுத்த படங்களின் விற்பனையிலும் இந்த எதிர்ப்பு கடும் பாதிப்பை உருவாக்கும் நிலை உருவானது. இதைக் கருத்தில் கொண்டுதான் அவர் மன்னிப்பும் கேட்டார். இப்போது இனி எது பற்றியும் பேச மாட்டேன் என்றும் கூறியுள்ளார்.</p><p>நெரோலேக் பெயிண்ட்ஸின், “ஷேட்ஸ் ஆஃப் பெங்கால்” என்னும் புத்தக வெளியீட்டு நிகழ்வின்போது, மும்பை காவல்துறை அவருக்கான பாதுகாப்பை குறைத்திருப்பதைப் பற்றி செய்தியாளர்கள் கேள்வி எழுப்ப, அந்தக் கேள்வியை நாசூக்காகத் தவிர்த்த ஷாருக், தனக்கு உணவு கொண்டு வரும் கான்ஸ்டபிள்களை மிஸ் பண்ணுவதாகக் கூறினார், ”சிலநேரங்களில் அவர்களை தொலைபேசியில் அழைத்து நலம் விசாரிப்பேன். முன்பு, அவர்கள் எனக்கு உணவு கொண்டு வருவதை வழக்கமாகக் கொண்டிருந்தார்கள். மேலும் நாங்கள் பூரி, சாதம் போன்ற உணவுகளை ஒன்றாக அமர்ந்து  சாப்பிட்டிருக்கிறோம்” என்றும் கூறினார்.</p><p>அது சரி! ஆனால் கருத்துச் சொல்ல முடியாமல் வாய்க் கட்டு போட்டு விட்டார்களே!</p><p>நன்றி- www.huffingtonpost.in</p><div class="footer">2016 &copy; காப்புரிமை  மின்அம்பலம் அமைப்பு.</div>
</div>
</body>
</html>