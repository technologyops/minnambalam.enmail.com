author:மின்அம்பலம் எழுத்தாளர்
tags:3

#நெட்டிசன்களின் இன்றைய மெனுவில் சிக்கிய ராகுல்காந்தி!

நெட்டிசன்களின் வண்டியில் வாண்ட்டடாக ஏறியுள்ளார் ராகுல்காந்தி.  மும்பை மாஞ்சி மேலாண்மைக் கல்லூரியில் மாணவர்களிடையே  இன்று பேசும்போது 'மைக்ரோசாப்ட்டின் தலைவர் ஸ்டீவ் ஜாப்ஸ் என்று கூறிவிட்டதாக ஒரு செய்தி பரவியது. சும்மாவே வெச்சு செய்யும் நாம் ஊர் நெட்டிசன்களுக்கு லட்டு போல கிடைத்தது இந்த செய்தி.அவ்வளவுதான்.. உடனே ராகுல் காந்தியை பேசத்தெரியாதவர், காமெடி நைட் வித் கபில் என்றெல்லாம் கலாய்க்கத் தொடங்கிவிட்டார்கள்.ரொம்ப நேரத்துக்கு டிவிட்டர்,முகநூலில் இதைப்பற்றிய 'ஹேஷ்ட்டேக்குகள்' இந்திய அளவில் ட்ரண்ட் ஆனது.ஆனால் உண்மையில் அவர் அந்த விழாவில் அப்படிப் பேசவில்லை. நீங்கள்தான் இனி இந்த நாட்டின் ஸ்டீவ் ஜாப்ஸ் மற்றும் மைக்ரோசப்ட் என்றுதான் கூறியுள்ளார். அதாவது மைக்ரோசாப்ட் போன்ற நிறுவனங்களை நடத்தப்போகிறவர்கள் என்ற அர்த்தத்தில் பேசியுள்ளார்.அதைப்புரிந்து கொள்ளாமல் அவசரப்பட்டுவிட்டார்கள் நெட்டிசன்கள்.மெல்ல இந்த உண்மை இப்போதுதான் இணையத்தில் பரவுகிறது என்றாலும் அதைப்பற்றிக் கவலைப்படமால் அடுத்து மீம்ஸுக்கு மேட்டர் தேடி 'வழி மேல் விழி' வைத்திருக்கிறார்கள் இணையவாசிகள்.
