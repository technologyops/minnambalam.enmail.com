author:மின்அம்பலம் எழுத்தாளர்
tags:3

#தமிழக சட்டசபை கூட்டம்: முக்கிய சட்டங்கள் கொண்டுவரப்படுமா?

தமிழக சட்டப்பேரவையின் இந்த ஆண்டிற்கான முதல் கூட்டம் நாளை ஆளுநர் உரையுடன் தொடங்குகிறது. உரைக்குப் பின் அலுவல் ஆய்வு குழு கூடி, எத்தனை நாட்கள் பேரவையை நடத்துவது என முடிவு செய்யும். தற்போதைய நிலவரப்படி 3 அல்லது 4 அலுவல் நாட்களைக் கொண்ட குறுகிய கூட்டத்தொடராக இந்தத் சட்டப்பேரவையின்  தொடர் இருக்கும் என எதிர்பார்க்கப்படுகிறது. சட்டசபை தேர்தல் இந்த ஆண்டு நடைபெற உள்ளதால் பெரிய அலுவல்கள்  எதுவும் இருக்காது எனினும் ஜல்லிகட்டு மற்றும் ராஜீவ் கொலை வழக்கு குற்றவாளிகள் குறித்து புதிய சட்டத்தீர்மானங்கள் இருக்கக்கூடும் என எதிர்பார்க்கப்படுகிறது.
