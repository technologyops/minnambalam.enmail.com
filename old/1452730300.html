<head>
<meta http-equiv="content-type" content="text/html; charset=utf-8" />
<meta name="viewport" content="width=device-width, initial-scale=1.0">
<link rel="shortcut icon" href="/favicon.ico">
<link rel="icon" type="image/png" href="/favicon.png">
<link rel="apple-touch-icon" href="/apple-touch-icon.png">
<link rel="stylesheet" href="/site.css" media="all">
<title>மின்அம்பலம்</title>
</head>
<body>
<div class="container">
<div class="section">
 <a href="/"><img src="apple-touch-icon.png" width="144" height="144"></a>
 <h1 class="section-heading"><a href="/">மின்அம்பலம்</a></h1>
</div><h2>இந்தோனேசியாவிலும் தீவிரவாதிகள் தாக்குதல் - ஐ.எஸ் அமைப்பு காரணமா?</h2><strong><p>வியாழன்,14 ஜனவரி 2016<br/>டி.அருள் எழிலன்</p></strong><p>கிழக்கு, மேற்கு, தெற்கு, வடக்கு என சகல திசைகளிலும் தீவீரவாதம் மிகப்பெரிய அச்சுறுத்தலாக உருவாகி நாடுகளை பதட்டத்திற்குள்ளாக்கியிருக்கும் நிலையில், இந்தோனேசிய தலைநகர் ஜகர்த்தாவில் பலமுனைத் தீவிரவாதத் தாக்குதல் நடைபெற்றிருக்கிறது.இந்தோனேஷியநேரப்படி காலை 10.30 க்கு நடைபெற்ற இந்தத் தாக்குதலில் 3 காவலர்கள்,3 பொதுமக்கள் என இதுவரை ஆறு பேர் இறந்திருப்பதாக கூறியுள்ளார் இந்தோனேசிய காவல்துறை செய்திதொடர்பாளர் அந்தோன் சர்லியன்.</p><p>தற்கொலைப் படைத் தாக்குதல் உள்ளிட்ட தொடர் தாக்குதல்கள் அடுத்தடுத்து நடந்துள்ளதாக தகவல்கள் தெரிவிக்கின்றன.தலைநகரின் முக்கிய வீதிகளான தம்ரின் சாலை மற்றும் ஐ.நா தலைமையகத்திற்கு அருகே உள்ள வகித் ஹசிம் சாலை மற்றும் சரினா மால் ஆகிய இடங்களில்  தாக்குதல் நடைபெறுள்ளது.</p><p>ஜகர்த்தாவில் உள்ள மெட்ரோ டிவி , 14 திவிரவாதிகள் தாக்குதலில் ஈடுபட்டிருப்பதாக கூறியிருக்கிறது.தீவிரவாதிகளை எதிர்கொண்டுள்ள இந்தோனேஷிய இராணுவம் தன் தாக்குதலையும் தேடுதல் வேட்டையையும் திவீரப்படுத்தியுள்ளது.</p><p>இந்தோனேசிய உளவுப்பிரிவு முதன்மை அதிகாரி சுடியாஸ்கோ,”ஒருவாரத்துக்கு முன்பே ஐ.எஸ் அமைப்பின் தாக்குதல்  பற்றிய அச்சுறுத்தல் இருப்பினும் இந்த தாக்குதலில் அவர்களின் தொடர்பு இன்னும் உறுதிசெய்யப்படவில்லை” என்று தெரிவித்துள்ளார்.</p><p>ஒருவாரத்துக்கு முன்பு ஐ.எஸ் அச்சுறுத்தலை முன்னிட்டு அந்த அமைப்போடு தொடர்புடையதாக கருதப்பட்ட பலர் கைதுசெய்யப்பட்டனர்.இந்நிலையில் பிரதமர் ஜோகோ விடடோ “இந்தோனேசியா தீவிரவாத்தைக்கண்டு அஞ்சாது” எனத் தெரிவித்துள்ளார்.உலகத்தலைவர்கள் பலரும் தாக்குதலுக்கு எதிராக தங்களது கண்டனத்தை தெரிவித்து வருகிறார்கள்.</p><div class="footer">2016 &copy; காப்புரிமை  மின்அம்பலம் அமைப்பு.</div>
</div>
</body>
</html>