#பேச்சிப்பாறை அணைக்கு வயது 110! 

குமரி மாவட்ட விவசாயிகள் மற்றும் பாசனத்தார் சபை சார்பில் பொங்கல் விழா மற்றும், பேச்சிப்பாறை அணையின் 110 - ஆவது ஆண்டு நிறைவு விழா பேச்சிப்பாறையில் நடைபெற்றது. அணை அருகே நடைபெற்ற இந்நிகழ்ச்சிக்குக் குமரி மாவட்ட உழவர் பயிற்சி நிலைய விவாதக் குழு அமைப்பின் செயலர் பி. ஹென்றி தலைமை வகித்தார். பாசனத்தார் சபைத் தலைவர் வின்ஸ் ஆன்டோ, பத்மநாபபுரம் பேரவைத் தொகுதி உறுப்பினர் மருத்துவர் புஷ்பலீலா ஆல்பன் மற்றும் பாசன சபைகளின் கூட்டமைப்புத் தலைவர் புலவர் செல்லப்பா, பூமி பாதுகாப்பு சங்கச் செயலர் பத்மதாஸ், பாசன சபை செயற்குழு உறுப்பினர் முருகேச பிள்ளை, அண்டூர் ரப்பர் உற்பத்தியாளர் சங்கத் தலைவர் பிரதீப்குமார், விவசாயிகள் முருகேச பிள்ளை, சுப்பிரமணிய பிள்ளை, சீதை, தேரூர் குளம் பாசன சங்கத் தலைவர் சண்முகம் பிள்ளை, பட்டணம்கால்வாய் பாசன சங்கத் தலைவர் ஜான்சன், சேவியர் மேரி உள்ளிட்டோர் பங்கேற்றனர். நிகழ்ச்சியில் பேச்சிப்பாறை அணையைக் கட்டிய பொறியாளர் அலெக்சாண்டர் மின்சினின் நினைவிடத்தில் மலர் அஞ்சலி செலுத்தப்பட்டது. பின்னர் அணை நீரில் மலர் தூவப்பட்டதுடன், தொடர்ந்து அப்பகுதியில் பொங்கலிடப்பட்டது.
