#சசி தரூர் மனைவி சுனந்தா புஷ்கர் விஷம் வைத்தே கொல்லப்பட்டார் அமெரிக்க ஆய்வில் உறுதி!

கேரள மாநிலம், திருவனந்தபுரம் பாராளுமன்ற தொகுதியின் காங்கிரஸ் கட்சி உறுப்பினரான  சசி தரூரின் மனைவி சுனந்தா புஷ்கர் கடந்த 2014, ஜனவரியில்   டெல்லியில் உள்ள ஐந்து நட்சத்திர ஓட்டல் அறையில் மர்மமான முறையில் இறந்து கிடந்தார்.  டெல்லி போலீசார் சந்தேகத்துக் கிடமான  மரணம் என வழக்கு பதிவு செய்து விசாரித்து  வந்தனர்.

இந்த வழக்கு விசாரணை நடந்து வந்த நிலையில் டில்லி எய்ம்ஸ் மருத்துவமனை நிர்வாகமும், போலீசாரும் தலையீடு செய்ததாக  சர்ச்சைகள் உருவாகி ஓய்ந்தன. 

பின்னார், காங்கிரஸ் ஆட்சி முடிந்து பிஜேபி ஆட்சிக்கு வந்த பிறகு  சுனந்தா மரண வழக்கு வேகமெடுக்க துவங்கியது. சுனந்தாவின்  உடல் பாகங்கள்  அமெரிக்க புலனாய்வுத்துறையின் மருத்துவ பரிசோதனை பிரிவிற்கு  சோதனைக்காக அனுப்பி வைக்கப்பட்டது.  அதன் முடிவுகள் டெல்லி எய்ம்ஸ் மருத்துவமனைக்கு இன்றைக்கு வந்து சேர்ந்திருக்கிறது. 

‘பொலொனியம்’ கதிரியக்கம்  காரணமாக சுனந்தாவின் மரணம் நிகழ்ந்தது என முன்பு கூறப்பட்டதை அமெரிக்க புலனாய்வு அறிக்கை மறுத்துள்ளதாகவும், விஷம் ஊட்டியே சுனந்தா கொல்லப்பட்டார் எனவும் அந்த அறிக்கை கூறியுள்ளதாக தகவல்கள் வெளியாகியுள்ளன. டெல்லி போலீஸ் கமிஷனரும் தனது டிவிட்டரில் அறிக்கை வரப்பெற்றதாகவும், அது குறித்த முழுமையான தகவல்களை பின்னர் அறிவிப்பதாகவும் தெரிவித்துள்ளார். 

சுனந்தாவின் மரணத்தில் சசி தரூரின் உதவியாளர் நாராயணர் சிங்,ஓட்டுநர் பஜ்ரங்கி, மற்றும் குடும்ப நண்பர் அஜய் தீவான் உள்ளிட்ட ஆறு பேர்களை போலீசார் சந்தேக வளையத்துள் வைத்துள்ளனர் என்பது குறிப்பிடத்தக்கது
