author:மின்அம்பலம் எழுத்தாளர்
tags:3

#ஐ.எஸ் அமைப்பில் 3500 அடிமைகள் - ஐ.நா அறிக்கை

ஐ.எஸ் அமைப்பின் கீழ்  3500 அகதிகள் இருப்பதாகவும்,அவர்களில் பெரும்பாலானவர்கள்  யாஸிதி  இனத்தைச் சார்ந்தவர்கள் என அந்த அறிக்கையில் குறிப்பிடப்பட்டுள்ளது. ஐ.எஸ் அமைப்பினர் கடுமையான மனித உரிமை மீறல்கள்,போர் குற்றம்,இனப்படுகொலை போன்ற குற்றங்களில் ஈடுபடுவதோடு பெண்களை அடிமைப்படுத்துதல் மற்றும் பாலியல் குற்றங்கள் இழைத்தல் போன்ற மனித குல விரோத செயல்களிலும் ஈடுபடுவதாக  ஐ.நா-வின் மனித உரிமை ஆணையர் ஜெய்ராட் அல் உசைன் தனது அறிக்கையில் விவரித்துள்ளார் . தப்பிக்க முயன்ற யாஸிதி  பெண் ஒருவர் சுடப்பட்டு ரோட்டில் வீசப்பட்டது, 42 யாஸிதி பெண்களை சிரியாவில் பாலியல் அடிமைகளாக விற்றது,  பாலியல் உறவுக்கு மறுத்த 19 வயது பெண்ணை கொலை செய்தது, குரான் மனப்பாடப் போட்டியில் வெற்றி பெறும் முதல் மூன்று பேருக்கு பாலியல் அடிமைகளை பரிசளித்தது போன்றவை அறிக்கையில் குறிப்பிடப்பட்டுள்ளது. மேலும் குழந்தைகளுக்கு தீவிரவாதப் பயிற்சி அளித்துவருவதாகவும்,மோசுல் பகுதியை சேர்ந்த சுமார் 800-900 குழந்தைகளை தீவிரவாதச் செயல்களுக்காக கடத்தியிருப்பதாகவும்  ஐநாவின் அறிக்கையில் குறிப்பிடப்பட்டுள்ளது.
