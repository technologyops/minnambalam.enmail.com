#ஜெயலலிதா தொடர்ந்த வழக்கில் ஆஜரானார் கருணாநிதி!

வார இதழ் ஒன்றில் வெளியான ஒரு கட்டுரையை முரசொலி பத்திரிகையில் வெளியிட்டதற்காக முரசொலி  ஆசிரியர் முரசொலி செல்வம், அந்த மேற்கோள் கட்டுரையை எழுதிய திமுக தலைவர் கருணாநிதி ஆகியோர் மீது முதல்வர் ஜெயலலிதா தமிழக அரசின் செயல்பாடுகளை அவதூறாக விமர்சித்தாக திமுக தலைவர் கருணாநிதி மீது கிரிமினல் அவதூறு வழக்கு தொடர்ந்திருந்தார். இந்த வழக்கில் இன்று சென்னை உயர்நீதி மன்றத்தில்  திமுக தலைவர் கருணாநிதி ஆஜரானார். கருணாநிதியின் சார்பில் மூத்த வழக்கறிஞர்கள் சண்முகசுந்தரம் மற்றும் வில்சன் ஆஜராகி வாதாடினர். இவ்வழக்கின் விசாரணை வரும் மார்ச் 10 - ம் தேதிக்கு ஒத்திவைக்கப்பட்டது. பின்னர் செய்தியாளர்களை சந்தித்த கருணாநிதி "நீதி என்றைக்கும் வெல்லும், அந்த  நீதியின் பின் மக்கள் ஒன்றிணைய வேண்டும்" என கேட்டுக்கொண்டார். 
