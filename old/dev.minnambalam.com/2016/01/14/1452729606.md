#இலவச வீடியோக்களைப் பார்க்கவே இந்தியர்கள் விரும்புகிறார்கள் -ஒரு ஆய்வு முடிவு!

சமீபத்தில் வியூக்ளிப் நிறுவனம் இணையம் மூலமாக 4,600 பேரிடம் ஒரு  ஆய்வை நடத்தியது.இந்த ஆய்வில் இந்தியா,மலேசியா,தாய்லாந்து,இந்தோனேசியா,ஐக்கிய அரபு எமிரேட்ஸ் ஆகிய ஆறு வளரும் நாடுகளை சேர்ந்தவர்களும்,அமெரிக்கா,இங்கிலாந்து,சிங்கப்பூர் மற்றும் ஆஸ்திரேலியா ஆகிய நான்கு வளர்ந்த நாடுகளை சேர்ந்தவர்களும் பங்கெடுத்தனர். 

அந்த ஆய்வில் தெரியவந்த தகவல்கள்

வீடியோக்களை தரவிறக்கம் செய்து பார்க்க விரும்புவதாக 56 சதவீதத்தினர் தெரிவித்தனர்.
52 சதவீதத்தினர் லைவ் வீடியோவின் தரத்தை தாங்களே தேர்ந்தெடுத்துக்கொள்வதற்கான சுதந்திரத்தை மிக முக்கியமான ஒன்றாக கருதுகிறார்கள்
இந்தியாவில் இணைய வேகம் மிக மோசமாக இருப்பதே இந்த இரண்டு பதில்களுக்கும் காரணம் என தெரிகிறது.அதனால் தான் என்னவோ யூ டியூப் நிறுவனம் தனது வீடியோக்களை தரவிறக்கம் செய்து ஆஃப்லைனில் பார்த்துக்கொள்ளும் வசதியை வழங்கியது. 
தரவிறக்கம் செய்பவர்களில் மூன்றில் ஒரு பகுதியினர் அந்த வீடியோவை பார்த்துவிட்டு அதே நாளில் அழித்துவிடுவதாக தெரிவித்திருக்கிறார்கள்.காரணம் அவர்கள் கைபேசியில் இருக்கும் குறைந்த சேமிப்பு அளவே.

நீண்டநேரம் ஓடக்கூடிய வீடியோக்களை தொலைக்காட்சியில் பார்ப்பதற்கே 87 சதவீதத்தினர் விரும்புகின்றனர்.
அந்த வீடியோக்களை தங்கள் ஸ்மார்ட்போன்களில் பார்க்க விரும்புவோர் வெறும் 33 சதவீதத்தினரே.
பயணத்தின் போது தங்கள் மொபைலில் வீடியோ பார்க்க 56 சதவீத இந்தியர்கள் விரும்புகிறார்கள்.வளர்ந்த நாடுகளில் இது குறைவாகவே இருக்கிறது.அதாவது 46 சதவீதம்.
சில முக்கியமான விபரங்கள்
புதிதாக வெளியான வீடியோவை பார்ப்பதற்கே முக்கியத்துவம் அளிப்பதாக 65 சதவீதத்தினர் தெரிவித்திருக்கின்றனர்.
இந்தியப் பார்வையாளர்களில் 30 சதவீதத்தினர் வீடியோவின் தரம் மிக முக்கியமென தெரிவித்திருக்கிறார்கள்.வளர்ந்த நாடுகளை பொறுத்தவரை இது 23 சதவீதமாகவே இருக்கிறது.
வளர்ந்த நாடுகளில் வீடியோ பார்ப்பவர்கள் 5 இன்ச் ஸ்மார்ட்போன்களை பயன்படுத்துகின்றனர்.இந்தியாவில் அது 4.6லிருந்து 5 இன்ச் என்று பல்வேறு அளவுகளில் இருக்கிறது.
பத்து நிமிடத்திற்குள் ஓடக்கூடிய வீடியோக்களையே அதிகம் பார்ப்பதாக 85 சதவீத இந்தியர்கள் தெரிவித்திருக்கிறார்கள்.
டாரண்ட் தளங்களின் மூலம் தரவிறக்கம் செய்து வீடியோக்களை பார்ப்பதையே பெரும்பாலானவர்கள் விரும்புகிறார்கள்.வெறும் 23 சதவீதத்தினரே கட்டணம் செலுத்தி பார்க்கும் தளங்களின் மூலம் பார்க்க விரும்புகிறார்கள்.

வாடிக்கையாளர்கள் இணைய பயன்பாட்டு கட்டணமாக 3ஜி மற்றும் 4ஜி சேவைகளுக்கே அதிக கட்டணம் செலுத்திவரும் நிலையில், வீடியோக்கள் பார்வையிட தனி கட்டணம் செலுத்துவார்கள் என்பதை தற்போதைய நிலையில் எதிர்பார்க்க முடியாது என்பதே யதார்த்தமாக இருக்கிறது.

மூலம் : http://indianexpress.com/ 

