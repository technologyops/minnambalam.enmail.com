#வைரலாகிய வீடியோ மாட்டிக் கொண்ட மருமகள்!

உத்திபிரதேச மாநிலத்தில் பெண் ஒருவர் தன் மாமியாரை கொலைவெறியோடு தாக்கும் வீடியோ  வெளியாகி பெரும் பரபரப்பை ஏற்படுத்தியுள்ளது. இந்தியாவை அதிர்ச்சியில் ஆழ்த்திய இந்த விடீயோ விவகாரத்தில் வழக்குப் பதிந்த காவல்துறை இப்போது தாக்கிய பெண்ணை கைது செய்திருக்கிறார்கள்.
70 வயதாகும் ரஜ்ரனி ஜெயின் என்ற தனது மாமியாரை தாக்கியதாக சங்கீதா ஜெயின்  மீது  ஐபிசி 307 -ன் கீழ் கொலை முயற்சி வழக்கு  பதிவு செய்யப்பட்டிருக்கிறது. இந்த வீடியோ இந்த ஆண்டு ஜனவரி மாதம் 5ம் தேதி,குந்தன் ஸ்ரீவத்சவா என்ற சமூக ஆர்வலரால் முகநூல் பக்கத்தில் பதிவேற்றப்பட்டது. தாக்கும் அந்த பெண் பொய்யாக தனது கணவரான சந்தீப் மற்றும் அவரது குடும்பத்தின் மீது வரதட்சணை வழக்கு மற்றும் திருமண பாலியல் வன்கொடுமை வழக்கை பதிவு செய்திருக்கிறார்.அவர் மீது முதல்வர் அகிலேஷ் யாதவ் நடவடிக்கை எடுக்க வேண்டும் என்று தனது முகநூல் பதிவின் மூலம் கோரிக்கை விடுத்தார்.
சங்கீதாவின் கணவரிடம், உங்கள் வீட்டில் சிசிடிவி கேமராவை பொருத்துங்கள், அதன்மூலமே உங்கள் மனைவியை கையும் களவுமாக பிடிக்க முடியும் என அறிவுறுத்தியிருக்கிறார்.
“இது போல இதற்கு முன்பே நடந்திருக்கிறது.அவர் அடிக்கடி என் பெற்றோர்களை அடிக்கவும் திட்டவும் செய்வார்.நான் அவர் மீது புகார் தெரிவித்தேன்.ஆனால் யாருமே காதுகொடுத்து கேட்கவில்லை.இரண்டு வருடங்கள் காத்திருந்த பின் தான் சிசிடிவி கேமராவை பொருத்தினேன்.அதை பார்த்தாவது அவர் தன்னை திருத்திக்கொள்வார் என்று நினைத்தேன்.அன்று அவர்  எல்லை மீறி நடந்துகொண்டார், அவரை  அம்பலப்படுத்துவதற்காகவே சிசிடிவி கேமராவை பொருத்தினேன்.காரணம் நீதித்துறை பெண்களுக்கு ஆதரவாகவே நடந்துகொள்கிறது.இது போன்ற பெண்களையும் கருத்தில்கொண்டுதான் நீதித்துறை  செயல் பட வேண்டும்”  என்கிறார் சங்கீதாவின் கணவர் சந்தீப்.

மூத்த போலீஸ் அதிகாரியான டல்ஜித் சவுத்ரி பேசும்போது “ அந்த பெண்மணி அது போன்று நடந்துகொண்டது வருத்தமளிக்கிறது.எங்களிடம் வீடியோ ஆதாரம் இருக்கிறது.நாங்கள் நிச்சயமாக நடவடிக்கை எடுப்போம்.வழக்கு பதிவு செய்யப்பட்டிருக்கிறது” என்று சொன்னதோடு முடித்துக் கொண்டார்..
இதனிடையே தாக்கப்பட்ட மாமியார் பேசும்போது “அன்று அவள் கிச்சனிலிருந்து வந்து என்னை அடிக்கத் துவங்கினாள்.அவள் என்னை கொல்லும் வகையில் கழுத்தை நெரித்தார்.அதுமட்டுமல்லாமல் என் தலையில் செங்கல்லைக்  கொண்டு தாக்கினார்.அவள் ஏன் இப்படி செய்தாள் என எனக்கு தெரியவில்லை.குடும்பத்தில் எது நடந்தாலும் நான் குறுக்கிட்டதே இல்லை” என்று செய்தியாளர்களிடம் தெரிவித்தார்.

ஆனால் சங்கீதாவோ மாமியாரை தான் தாக்கவில்லை என மறுத்திருக்கிறார்.அந்த குடும்பம் ஒரு போலியான வீடியோவை தயாரித்து தன் வாழ்க்கையை கெடுக்க பார்ப்பதாக தெரிவித்தார்.

நன்றி : huffingtonpost.in
