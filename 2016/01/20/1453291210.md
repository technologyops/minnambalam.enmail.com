author:மின்அம்பலம் எழுத்தாளர்
tags:3

#பாபர் மசூதி இடிப்பு வழக்கு: 4 வாரங்களுக்கு ஒத்திவைத்தது உச்சநீதிமன்றம்!

பாபர் மசூதி இடிப்பு சம்பவத்தில் சதி செய்ததாக சிபிஐ தொடர்ந்த வழக்கில் குற்றஞ்சாட்டப்பட்ட பல்வேறு தரப்பினரும் அவகாசம் கேட்டிருப்பதால், விசாரணையை நான்கு வாரங்களுக்கு ஒத்தி வைத்துள்ளது உச்சநீதிமன்றம். இந்த வழக்கில் அத்வானி, முரளி மனோகர் ஜோஷி, பால்தாக்கரே, அசோக் சிங்கால், கிரிராஜ் கிஷோர், உள்ளிட்ட தலைவர்களின் மீது பிரிவு ’120 பி’  பிரிவின் கீழ் பதிவு செய்யப்பட்ட குற்றச்சாட்டுகளை சிபிஐ சிறப்பு நீதிமன்றம் நிராகரித்தது. மேலும், அலகாபாத் நீதிமன்றம் அதனை கடந்த மே மாதம் உறுதி செய்தது. இதனை எதிர்த்து உச்சநீதிமன்றத்தில் சிபிஐ மனுதாக்கல் செய்ததும், அதைத் தொடர்ந்து, சிபிஐ சார்பாக சொலிசிட்டர் ஜெனரல் கோபால் சுப்ரமணியம் உச்சநீதிமன்றத்தில் ஆஜரானார். பாஜகவின் மூத்த தலைவரான அத்வானி மற்றும் 20 பேரின் மீதான வழக்கில், சிபிஐ குற்றப் பத்திரிக்கை தாக்கல் செய்துள்ளது குறிப்பிடத்தக்கது.
