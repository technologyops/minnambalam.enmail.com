author:மின்அம்பலம் எழுத்தாளர்
tags:3

#மட்டையான சரக்கு லாரி - தாகம் தீர்த்த கிராமத்தினர்!

குஜராத் மாநிலம் தனேரா பகுதியில் கள்ளச்சந்தைக்கு மது பாட்டில்களை ஏற்றிக்கொண்டு சென்ற வண்டி ஒன்று நேற்று விபத்துக்கு உள்ளானது. விபத்து நடந்த தகவல் பரவியதையடுத்து அருகில் வசிக்கும் சமர்வாடா கிராமத்தினர் கும்பல் கும்பலாக சென்று வண்டியிலிருந்து  மதுப்பாட்டில்களை அள்ளிச் சென்றிருக்கிறார்கள்.விபத்துப் பகுதிக்கு போலிஸார் வருவதற்குள் வண்டி மொத்தமும் காலியாகும் அளவிற்கு 'கை கொள்ளாமல்' பீர் மற்றும் மது பாட்டில்களை அள்ளிச் சென்றிருக்கிறார்கள்.குஜராத்தில் மதுவிலக்கு அமலில் இருக்கிறது என்றாலும் கள்ளச்சாராய வியாபாரத்தை தடுக்க முடியவில்லை. விபத்து நடந்த தனேரா பகுதியில் வெளிப்படையாகவே காவல் நிலையத்துக்கு எதிரிலேயே கள்ளச்சாராய வியாபாரம் நடைபெறுவதாக குற்றச்சாட்டு நிலவிவருவது குறிப்பிடத்தக்கது.
