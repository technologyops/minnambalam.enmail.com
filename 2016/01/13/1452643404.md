#சினிமா செய்திகள்

##நெகடிவ் ரோலில் திரிஷா 
தனுஷின் அடுத்த படமான 'கொடி'யின் படப்பிடிப்பு துவங்கிவிட்டது. இப்படத்தில் தனுஷின் நாயகியாக  ஷாம்லி நடிக்கிறார். இயக்குநர் துரை,செந்தில் இயக்கும் இந்த படத்தில் நெகடிவ் ரோல் ஒன்றுக்கு நடிகை திரிஷா புக் ஆகியுள்ளார். 13 வருடமாக தமிழில் நடித்து வரும் திரிஷா இது வரை தனுஷுடன் ஜோடியாக நடிக்கவில்லை என்பது குறிப்பிடத்தக்கது. இந்த படத்திற்குதான் முதலில் இசையமைப்பாளராக அனிரூத் அறிவிக்கப்பட்டிருந்தார். பீப் பாடல் சர்ச்சை எழுந்ததால் அவருக்கு மாற்றாக சந்தோஷ் நாராயணன் இசை அமைப்பார் என தெரிவிக்கப்பட்டுள்ளது. 

##தணிக்கை குழு உறுப்பினர் ஆகிறார் கமல்
பிரபல இயக்குநர் ஷியாம் பெனகல் தலைமையில் மத்திய திரைப்பட தணிக்கைக்குழு உறுப்பினர்களை தேர்வு செய்ய குழு அமைக்கப்பட்டுள்ளது. அந்த இன்று மதியம் மத்திய அமைச்சர் அருண் ஜேட்லியை சந்தித்து தங்கள் பரிந்துரையை  அளித்தனர். இந்திய திரைப்பட தணிக்கை குழு சுதந்திரமாக செயல்பட பல்வேறு பரிந்துரைகளை தெரிவித்துள்ள இக்குழு தென்னிந்திய சினிமாவின் சார்பில் நடிகர் கமலஹாசனை மத்திய திரைப்பட தணிக்கைகுழுவில் உறுப்பினராக்கவும் பரிந்துரைத்துள்ளது. 

##மழையில் நீந்திய மீனுக்குட்டி
விஷால் நடிப்பில் நாளை வெளியாக இருக்கும்  'கதகளி' படத்தின்  கதாநாயகியாக மெட்ராஸ் படத்தில் கார்த்தி ஜோடியான கேத்தரீன் தெரசா நடித்துள்ளார். இந்த படத்தில் நடித்த அனுபவம் குறித்து கேத்தரீன் கூறுகையில் " என கேரக்டர் பெயர் மீனுக்குட்டி, படத்தில் விஷாலுடன் வேலை செய்தது நல்ல அனுபவமாக இருந்தது. நடிகர் சங்க தேர்தல்,சென்னை வெள்ள நிவாரண பணி என பரபரப்பாக இருந்த நிலையிலும் படத்தின் ஷூட்டிங் தள்ளிப்போகாமல் சரியான நேரத்திற்கு முடித்துகொடுத்துவிட்டார். எனது பெரும்பாலான காட்சிகள் மழையில் வருவது போலவே இருக்கும். ஷூட்டிங் முடியும்போதுதான் எனது கேரக்டர் பெயருக்கான அர்த்த தெரிந்துகொண்டேன்" என சிரிக்கிறார் இந்த அக்கட தேசத்து அழகி! 

##வேட்டையாடுமா புலிக்குட்டி
’கலைப்புலி’ தாணுவின் மகனான கலாபிரபு ’இதற்கு முன்பு ’சக்கரக்கட்டி’ படத்துக்காக விட்ட சில கோடிகளை தனது புதிய படமான 'இந்திரஜித்' மூலம் மீட்டுத்தருவேன்’ என்ற உறுதி மொழி கொடுத்து இருபது கோடியை தந்தையிடம் வாங்கியுள்ளார். தற்போது முழுப் படமும் முடிந்து வெளியீட்டுக்கு தயாரான நிலையில் உள்ளது இருந்தாலும், அப்பாவின் அனுமதிக்காக காத்திருக்கிறார் இயக்குனர். தாணுவின் மொத்த கவனமும் விஜயின்  ’தெறி’ மீதும், ரஜினியின் கபாலி மீதும் இருப்பதால் வெயிட்டிங் டைம் இன்னும் அதிகமாகும் போல் தெரிகிறது. இதில் ரொம்ப அப்செட்டாகியுள்ளது நாயகன் கௌதம் கார்த்திக்தானம். இப்படம் வெளியானால் நல்ல ப்ரேக் கிடைக்கும் என எதிர்பார்க்கிறாராம். "அப்பா கார்த்தி ஒருகாலத்தில் ஷூட்டிங்கை காக்க வைத்தால்,மகனை இப்போது ரிலீஸுக்கு காக்க வைக்கிறார்கள். 

##பக்கா மசாலா பேக்கேஜில் விக்ரம்
வில்லனாக விக்ரம் நடிக்கும்  "இருமுகன்'"  படத்தின் அறிவிப்பும் பர்ஸ்ட் லுக் போஸ்டரும் வெளியாகியுள்ளது. 'அரிமா நம்பி' படத்தை இயக்கிய ஆனந்த் சங்கர் இப்படத்தை இயக்குகிறார். நயந்தாரா கதாநாயகியாக நடிக்கும் இப்படத்தை புலி படத்தை தயாரித்த சிபு தமீம் இப்படத்தை தயாரிக்கிறார். இரண்டு கட்டமாக படப்பிடிப்பு திட்டமிடப்பட்டுள்ளதாகவும் முதல் கட்ட படப்பிடிப்பு பொங்கல் முடிந்தவுடன் மலேசியாவில் துவங்க உள்ளதாக தெரிகிறது.       . Inline image 1

##"துணிச்சல் கொடுத்தது முருகதாஸ்" -உதயநிதி
"முருகதாஸ் கொடுத்த துணிச்சலால்தான் 'கெத்து' படத்தில் நடிக்க சம்மதித்தேன்" என உதயநிதி தெரிவித்துள்ளார். இயக்குநர் முருகதாஸிடம் பணியாற்றிய  திருக்குமரன் இயக்கத்தில் உதயநிதி ஸ்டாலின் நடிக்கும் படம் 'கெத்து' . ரோமாண்டிக் காமெடி படங்களில் மட்டுமே நடித்து வந்த உதயநிதி  க்ரைம் திரில்லரான கெத்து படத்தில் நடித்து முடித்துள்ளார். இந்தாண்டு பொங்கல் ரிலீஸ் போட்டியில் நுழைந்துள்ள உள்ள இந்தப்படத்தில்   வில்லனாக  விக்ராந்த் நடிக்கிறார்.  "சாஃப்டான ரோல்கள் தான் எனக்கு செட்டாகும் என நினைத்து வந்த நிலையில் இயக்குநர் முருகதாஸ் தனது உதவியாளரின் கதையை கேட்கும் படி கேட்டுக்கொண்டார். கதையை கேட்ட பின் 'சார் இது எனக்கு செட்டாகாது கொஞ்சம் ஹார்டான பாடி லேங்வேஜ் வேணும் ' என சொன்னேன். அவரோ 'இல்லையில்ல இந்த கதைக்கு நீங்கதான் கண்டிப்பா செட்டாவீங்கன்னு' உறுதியாக சொன்னதால் இந்த படத்தில் நடிக்க சம்மதித்தேன். படம் முடிந்து பார்ர்கும் போது அவர் சொன்னது சரிதான் என தெரிகிறது" என கெத்தாக சொல்கிறார் உதயநிதி. 

##பாம்புசட்டை - எப்போ உரியும் ? காத்திருக்கும் சிம்ஹா ! 
’ஜிகர்தண்டா’ வில் பயம் காட்டிய  நடிகர் பாபி சிம்ஹா. தற்போது நடித்து முடித்திருக்கும் படம் ’பாம்புசட்டை’ படப்பிடிப்பு வேலைகள் அனைத்தும் முடிந்த நிலையில் பின்னணி இசை சேர்க்கும் பணி துவங்கிய நேரத்தில்தான் வந்தது நடிகர் சங்க தேர்தல். தேர்தலில் பாபி சிம்ஹா விஷாலுக்காக கொடிபிடித்து கோஷம் போட, ’பாம்புசட்டை’ யை தனது ’ராடான்’ நிறுவனத்துக்காக மனோபாலாவுடன் சேர்ந்து தயாரிக்கும் ராதிகாவுக்கு வந்த கோபம்தான், படத்தை வெளியிட முட்டுக்கட்டை போட்டு வருகிறது. இயக்குனர் ஷங்கரின் உதவியாளரான ஆடம்தாசனுக்கு இது முதல் வாய்ப்பு. படம் வெளியிடாமல் தள்ளிப் போவதால் மிகுந்த வருத்தத்தில் இருக்கும் இவரோடு ’சூப்பர் சிங்கர்’ நிகழ்ச்சியில் வென்ற ஆஜீஸ் க்கும் இதுவே இசையமைக்கும் முதல் படம். சிம்ஹா, ராதிகாவிடம் ’ஸாரி’ கேட்காமல் சிக்கல் நீடிக்கிறது. 

##நயன் இருந்தா 50 இல்லைன்னா 5 - விஜய் சேதுபதி கணக்கு! 
சமீபத்தில் விஜய் சேதுபதி, நயன்தாரா கூட்டணியில் வெற்றி பெற்ற படம் ‘ ’நானும் ரவுடிதான்’ நடிகர் தனுஷ்,இயக்குநர் வெற்றிமாறனின் வுண்டர்பார் நிறுவனம் தயாரிக்க, விக்னேஷ் சிவன் இயக்கியிருந்தார். அந்த கதைக்கு முதலில் ஒப்பந்தமாக இருந்தவர் நடிகர் ஜீவா. பல்வேறு காரணங்களால் அவர் நடிக்க முடியாமல் போக, அடுத்து ஒப்பந்தமானவர்தான் விஜய் சேதுபதி. மிகவும் குறைந்த சம்பளம் மட்டுமே பேசப்பட, அதை மறுப்பு சொல்லாமல் வாங்கிக் கொண்டு  நடித்தார். அப்படி நடிக்க ஒப்புக்கொண்டதற்கு காரணம் தனக்கு மிகவும் பிடித்தமான நாயகி நயன்தாராவுடன் ஜோடி சேருகிறோம் என்பதற்காகத்தான். இந்த விவரம் தெரியாமல், அதே நிறுவனம் மீண்டும் ஒரு கதையுடன் விஜய் சேதுபதியை அணுகி, முந்தைய சம்பளத்துக்கே ஒப்பந்தம் பேச, கடுப்பான சேதுபதி. இன்றைய நிலவரப்படி என ஐந்து விரல்களைக் காட்ட முன்பைவிட பத்து மடங்கு அதிகமாக இருக்கிறது என்று தெறித்து ஓடியிருக்கிறது வுண்டர்பார் நிறுவனம். 

##"மியா மியா" குழப்பத்தில் விஜய் தரப்பு! 
தற்போது இரண்டாவது கட்ட 'தெறி' படப்பிடிப்பில் கலந்து கொண்டிருக்கும் நடிகர் விஜயின் அடுத்த படத்தை 'அழகிய தமிழ் மகன்' படத்தை இயக்கிய பரதன் இயக்குகிறார் என அறிவிப்பு வெளியானது. நாயகியாக யாரை முடிவு செய்யலாம் என விஜய் தரப்பிடம் கேட்டபோது காஜல் அகர்வால் என தெரிவிக்கபட்டதாம்.  காஜலை அணுகி கேட்ட போது விஜய் படம் என்பதால் உடனே ஒப்புக்கொண்டாராம். ஆனால் இயக்குநர் தரப்பு கேட்ட எந்த தேதியுமே அவரால் தரமுடியாததால் மியா ஜார்ஜை ஒப்பந்தம் செய்துள்ளனர் என செய்திகள் வெளியாகியுள்ளது. இந்நிலையில் விஜய் தரப்பு மியா ஜார்ஜ்க்கு மார்க்கெட் இருக்கா என்கிற கவலையில் ஆழ்ந்துள்ளதாம்.
