author:மின்அம்பலம் எழுத்தாளர்
tags:3

#பாகிஸ்தான் பல்கலைக்கழகத்தில் தாக்குதல் - 21 பேர் பலி !

பாகிஸ்தானின், பெஷாவர் மாகாணத்தின் வடமேற்கு எல்லைப்புற மாகாணத்தில் உள்ளது  சர்சட்டா மாவட்டத்தில் பச்சா கான் பல்கலைக்கழகம் அமைந்துள்ளது.3 ஆயிரத்திற்கும் மேற்பட்ட மாணவ மாணவிகள் பயின்று வரும் பல்கலைக்கழக வளாகத்திற்குள் 3 மர்ம நபர்கள் புகுந்து சரமாரியாக துப்பாக்கிச் சூடு நடத்தியதாக காயமடைந்தவர்கள் தெரிவித்தனர்.இது குறித்து தகவல் அறிந்ததும் பாதுகாப்புப் படையினர் பல்கலைக்கழகத்தைச் சுற்றி வளைத்து சந்தேகத்திற்கு இடமான 4 பேரைக் கைது செய்தனர். கைது செய்யப்பட்டவர்களிடம் இருந்து ஆயுதங்களும், ராணுவ மற்றும் போலீஸ் உடைகளும் கைப்பற்றப்பட்டுள்ளது. 

60 – 70 மாணவர்கள் துப்பாக்கி குண்டு தாக்குதலில் காயமடைந்திருப்பதாகவும், பனிப் பொழிவு  காரணமாக எத்தனை தீவிரவாதிகள் ஊடுருவியுள்ளனர் என்பதன் சரியான விவரம் தெரியவில்லை எனவும் பாகிஸ்தானைச் சேர்ந்த பாதுகாப்பு அதிகாரி தெரிவித்துள்ளார்.கடந்த 2014 - ம் ஆண்டு டிசம்பர் 16 ந்தேதி பெஷாவர் ராணுவ பள்ளியில் தீவிரவாதிகள் நடத்திய தாக்குதலில் 116 மாணவ மாணவிகள் கொல்லப்பட்டனர் என்பது குறிப்பிடத்தக்கது.
