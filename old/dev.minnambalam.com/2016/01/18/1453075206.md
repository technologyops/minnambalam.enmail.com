#"போலீஸ்தானே கெத்து" - ரூட்டை மாற்றிய விஜய் சேதுபதி! 

'நானும் ரவுடிதான்'  பட வெற்றியைத் தொடர்ந்து நடிகர் விஜய் சேதுபதி படு பிசியாகிவிட்டார். ஏற்கனவே இவரின் நடிப்பில் உருவான 'இடம் பொருள் ஏவல்' ரிலீஸுக்கு காத்துக்கொண்டிருக்கும் நிலையில் அந்தப்படத்தின் இயக்குநரான சீனு ராமசாமியின் அடுத்த படமான 'தர்மதுரை'யில் நடித்து வருகிறார். இயக்குநர் நலன் குமாரசாமியின் அடுத்த படமான 'காதலும் கடந்து போகும் ' பட அறிவிப்பும் பொங்கலின் போது வெளியாகியுள்ளது .இந்நிலையில் 'பண்ணையாரும் பத்மினியும்' பட இயக்குநரின் அடுத்த படமான "சேதுபதி" என்கிற படத்தின் ட்ரைலர் நேற்று வெளியானது. ஒரே நாளில் ஒரு லட்சம் ஹிட்ஸ் அடித்து சாதனை செய்த அந்த ட்ரைலரில் "ரவுடியை விட போலீஸ்தான் கெத்து" என பஞ்ச் பேசியிருக்கிறார். இவரின் முந்தைய வெற்றிப்படமான   'நானும் ரவுடிதான்' படத்தில் படம் முழுக்க ரவுடிதான் கெத்து என்றே சொல்லி வருவார். போலீஸ் வேடம் ஏற்றிருக்கும் இந்த படத்தில் அதை அப்படியே திருப்பி போட்டு பஞ்ச் பேசியிருப்பது சினி வட்டாரங்களில் எதிர்பார்ப்பை கிளப்பியுள்ளது. 
