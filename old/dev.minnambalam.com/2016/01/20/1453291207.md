author:மின்அம்பலம் எழுத்தாளர்
tags:3

#”கூட்டிக் கழிச்சு பாருங்க தீர்ப்பு சரியா வரும்” ஜெ வழக்கில் கர்நாடகா மனு! 

ஜெயலலிதா விடுதலையை எதிர்த்து கர்நாடக அரசு சார்பில் சுப்ரீம் கோர்ட்டில் மேல்முறையீட்டு மனு தாக்கல் செய்யப்பட்டது. இதேபோல் தி.மு.க. பொதுச்செயலாளர் க.அன்பழகன் தரப்பிலும் மேல்முறையீட்டு மனு தாக்கல் செய்யப்பட்டது. இந்த மனுக்களை சுப்ரீம் கோர்ட் விசாரணைக்கு ஏற்று ஜனவரி 8 -ம் தேதிக்கு ஒத்திவைத்தது. இந்த விசாரணை கடந்த 8 -ஆம் தேதி நீதிபதிகள் பினாகி சந்திரகோஷ் மற்றும் அமித்வா ராய் அடங்கிய அமர்வின்முன் விசாரணைக்கு வந்தபொழுது, இந்த வழக்கில் ஜெயலலிதா, கர்நாடக அரசு மற்றும் அன்பழகன் ஆகியோர் பதிலளிக்க வேண்டும் என்றும், மறுவிசாரணை பிப்ரவரி 8 - ம் தேதிக்கு ஒத்திவைப்பதாகவும் தெரிவித்தது. தற்போது

மூன்று தரப்பினரும் பதில் மனு தயாரிக்கும் பணியில் இருக்கும் இந்த நிலையில், வரவு, செலவு விஷயத்தில் நடந்த கணக்குப் பிழைகளைத்  திருத்தினாலே,  வழக்கின் தீர்ப்பு ரத்தாகிவிடும் என கர்நாடகா அரசின் பதில் மனுவில் குறிப்பிட்டுள்ளதாக தகவல்கள் வெளியாகியுள்ளது.
