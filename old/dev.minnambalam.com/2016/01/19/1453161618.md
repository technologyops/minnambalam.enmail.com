author:மின்அம்பலம் எழுத்தாளர்
tags:3

#இரு நாட்களாக தடுமாறும் ட்விட்டர்!

முகநூலுக்கு அடுத்ததாக பயன்படுத்தப்படும் ட்விட்டர், தொழில்நுட்ப காரணங்களால் நேற்று மாலையிலிருந்து இயங்காமல் பயனர்களிடம் குழப்பத்தை ஏற்படுத்தியது. இதனால் கை உடைந்தது போல் இருந்த நெட்டிசன்களை ஆறுதல் படுத்தும் வகையில் மீண்டும் இயல்பு நிலைக்கு வந்தது ட்விட்டர், ஆனால் இன்று மாலை மீண்டும் முடங்கியுள்ளது. இது உலகம் முழுக்க எதிரொலித்து பல்வேறு புகார்கள் டிவிட்டர் நிறுவனத்துக்கு செல்லவே, ட்விட்டரின் தகவல் தொடர்பாளர், ”ட்விட்டரைப் பயன்படுத்துவதில் சில பயனர்கள் அசௌகரியங்களைச் சந்தித்து வருவதை அறிந்திருக்கிறோம். தீர்வுக்கான பணிகள் விரைவாக நடைபெறுகிறது” என தெரிவித்திருக்கிறார். அப்பாடா !
