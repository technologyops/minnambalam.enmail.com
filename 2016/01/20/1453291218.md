author:மின்அம்பலம் எழுத்தாளர்
tags:2

#விளாதிமிர் புதினாக  நடிப்பதே என்  அடுத்த கனவு - நடிகர் லியனார்டோ டிகேப்ரியோ!

”தி ரெவனெண்ட்” திரைப்படத்திற்காக கடந்த வாரம் கோல்டன் குளோப் விருதை வென்ற லியனார்டோ டிகேப்ரியோ இந்த ஆண்டின் ஆஸ்கர் விருதுக்கும் பரிந்துரைக்கப்பட்டு இருக்கிறார். 41 வயதாகும் லியனார்டோ, தான் மிக விரும்பும் ரஷ்ய பிரதமர் விளாதிமிர் புதினாக திரையில் தோன்ற விரும்புவதாக ஜெர்மனியின் இணையத்தளம் ஒன்றுக்கு தெரிவித்துள்ளார். சுற்றுச்சூழல் ஆர்வலரான லியனார்டோ டிகேப்ரியோ, 2010-ல் நடைபெற்ற ‘சைபீரிய புலிகளைப் பாதுகாப்பதற்கான' கருத்தரங்கின்போது புதினைச் சந்தித்துள்ளார். 

சைபீரிய புலிகளை பாதுகாப்பதற்கான பல்வேறு திட்டங்களுக்கு தமது அறக்கட்டளை நிதியுதவி செய்து வருவதாக கூறிய கேப்ரியோ, தானும் புதினும் அரசியலைப் பற்றி எதுவும் விவாதிக்காமல், புலிகள் பாதுகாப்பைக் குறித்து மட்டுமே பேசியதாகத் தெரிவிக்கிறார். மேலும், தனது தாய் வழி மூதாதையர் ரஷ்யாவில் பிறந்தவர்கள் என குறிப்பிட்ட அவர், லெனின், ரஸ்புடின் ஆகியோர்களின் கதாபாத்திரங்களிலும் நடிக்க விரும்புவதாகத் தெரிவித்தார் என்பது குறிப்பிடத்தக்கது. 
