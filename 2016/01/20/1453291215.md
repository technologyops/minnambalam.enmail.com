author:மின்அம்பலம் எழுத்தாளர்
tags:3

#விமானத்திலிருந்து இறக்கப்பட்ட இளைஞர்கள் - 60 கோடி இழப்பீடு கோரிக்கை!

இந்தியாவைச் சேர்ந்த சீக்கிய இளைஞர் ஷான் ஆனந்தும், 3 இஸ்லாமிய இளைஞர்களும் கடந்த மாதம் கனடா தலைநகர், டொரண்ட்டோவில் இருந்து நியூயார்க்கிற்கு அமெரிக்கன் ஏர்லைன்ஸ் விமானத்தில் சென்றுகொண்டிருந்தனர். அமெரிக்க குடிமக்களான இவர்கள் 4 பேரும் விமானத்தில் அமர்ந்திருந்தபோது, அங்கு வந்த பணிப்பெண், நால்வரையும் விமானத்தை விட்டு இறங்குமாறு கேட்டுக் கொண்டார். இதற்கான காரணத்தைக்  கேட்டபொழுது, இந்த நடவடிக்கை விதிகளுக்கு உட்பட்டே நடப்பதாகவும் தெரிவித்திருக்கிறார். இதனால் மன உளைச்சலுக்கு ஆளான 4 பேரும் உரிய இழப்பீடு கேட்டு விமான நிறுவனத்தின் மீது ப்ரூக்ளின் நகர நீதிமன்றத்தில் நேற்று (திங்கள்கிழமை) மனு தாக்கல் செய்தனர்.

இந்த நிலையில், மனுவுக்கு பதில் அளித்த விமான நிலைய ஏஜென்ட், "இறக்கிவிடப்பட்ட 4 பேரையும் விமானிக்கும், இதர விமான ஊழியர்களுக்கும் பிடிக்கவில்லை. அவர்களை  வெளியேற்றாவிட்டால் விமானத்தை இயக்க மாட்டோம் என்று கூறினர்" என்று விளக்கம் அளித்துள்ளார். இந்த விளக்கத்தைத் தொடர்ந்து சம்பந்தப்பட்ட விமான நிறுவனம், தனக்கு ஏற்படுத்திய மனஉளைச்சலுக்கு சுமார் 60 கோடியே 20 லட்சம் ரூபாயை (9 மில்லியன் அமெரிக்க டாலர்) இழப்பீடாகத் தர வேண்டும் என்று மனுதாரர் கோரியுள்ளார்.
