<head>
<meta http-equiv="content-type" content="text/html; charset=utf-8" />
<meta name="viewport" content="width=device-width, initial-scale=1.0">
<link rel="shortcut icon" href="/favicon.ico">
<link rel="icon" type="image/png" href="/favicon.png">
<link rel="apple-touch-icon" href="/apple-touch-icon.png">
<link rel="stylesheet" href="/site.css" media="all">
<title>மின்அம்பலம்</title>
</head>
<body>
<div class="container">
<div class="section">
 <a href="/"><img src="apple-touch-icon.png" width="144" height="144"></a>
 <h1 class="section-heading"><a href="/">மின்அம்பலம்</a></h1>
</div><h2>இலவச வீடியோக்களைப் பார்க்கவே இந்தியர்கள் விரும்புகிறார்கள் -ஒரு ஆய்வு முடிவு!</h2><strong><p>வியாழன்,14 ஜனவரி 2016<br/>டி.அருள் எழிலன்</p></strong><p>சமீபத்தில் வியூக்ளிப் நிறுவனம் இணையம் மூலமாக 4,600 பேரிடம் ஒரு  ஆய்வை நடத்தியது.இந்த ஆய்வில் இந்தியா,மலேசியா,தாய்லாந்து,இந்தோனேசியா,ஐக்கிய அரபு எமிரேட்ஸ் ஆகிய ஆறு வளரும் நாடுகளை சேர்ந்தவர்களும்,அமெரிக்கா,இங்கிலாந்து,சிங்கப்பூர் மற்றும் ஆஸ்திரேலியா ஆகிய நான்கு வளர்ந்த நாடுகளை சேர்ந்தவர்களும் பங்கெடுத்தனர்.</p><p>அந்த ஆய்வில் தெரியவந்த தகவல்கள்</p><p>வீடியோக்களை தரவிறக்கம் செய்து பார்க்க விரும்புவதாக 56 சதவீதத்தினர் தெரிவித்தனர்.</p><p>52 சதவீதத்தினர் லைவ் வீடியோவின் தரத்தை தாங்களே தேர்ந்தெடுத்துக்கொள்வதற்கான சுதந்திரத்தை மிக முக்கியமான ஒன்றாக கருதுகிறார்கள்</p><p>இந்தியாவில் இணைய வேகம் மிக மோசமாக இருப்பதே இந்த இரண்டு பதில்களுக்கும் காரணம் என தெரிகிறது.அதனால் தான் என்னவோ யூ டியூப் நிறுவனம் தனது வீடியோக்களை தரவிறக்கம் செய்து ஆஃப்லைனில் பார்த்துக்கொள்ளும் வசதியை வழங்கியது.</p><p>தரவிறக்கம் செய்பவர்களில் மூன்றில் ஒரு பகுதியினர் அந்த வீடியோவை பார்த்துவிட்டு அதே நாளில் அழித்துவிடுவதாக தெரிவித்திருக்கிறார்கள்.காரணம் அவர்கள் கைபேசியில் இருக்கும் குறைந்த சேமிப்பு அளவே.</p><p>நீண்டநேரம் ஓடக்கூடிய வீடியோக்களை தொலைக்காட்சியில் பார்ப்பதற்கே 87 சதவீதத்தினர் விரும்புகின்றனர்.</p><p>அந்த வீடியோக்களை தங்கள் ஸ்மார்ட்போன்களில் பார்க்க விரும்புவோர் வெறும் 33 சதவீதத்தினரே.</p><p>பயணத்தின் போது தங்கள் மொபைலில் வீடியோ பார்க்க 56 சதவீத இந்தியர்கள் விரும்புகிறார்கள்.வளர்ந்த நாடுகளில் இது குறைவாகவே இருக்கிறது.அதாவது 46 சதவீதம்.</p><p>சில முக்கியமான விபரங்கள்</p><p>புதிதாக வெளியான வீடியோவை பார்ப்பதற்கே முக்கியத்துவம் அளிப்பதாக 65 சதவீதத்தினர் தெரிவித்திருக்கின்றனர்.</p><p>இந்தியப் பார்வையாளர்களில் 30 சதவீதத்தினர் வீடியோவின் தரம் மிக முக்கியமென தெரிவித்திருக்கிறார்கள்.வளர்ந்த நாடுகளை பொறுத்தவரை இது 23 சதவீதமாகவே இருக்கிறது.</p><p>வளர்ந்த நாடுகளில் வீடியோ பார்ப்பவர்கள் 5 இன்ச் ஸ்மார்ட்போன்களை பயன்படுத்துகின்றனர்.இந்தியாவில் அது 4.6லிருந்து 5 இன்ச் என்று பல்வேறு அளவுகளில் இருக்கிறது.</p><p>பத்து நிமிடத்திற்குள் ஓடக்கூடிய வீடியோக்களையே அதிகம் பார்ப்பதாக 85 சதவீத இந்தியர்கள் தெரிவித்திருக்கிறார்கள்.</p><p>டாரண்ட் தளங்களின் மூலம் தரவிறக்கம் செய்து வீடியோக்களை பார்ப்பதையே பெரும்பாலானவர்கள் விரும்புகிறார்கள்.வெறும் 23 சதவீதத்தினரே கட்டணம் செலுத்தி பார்க்கும் தளங்களின் மூலம் பார்க்க விரும்புகிறார்கள்.</p><p>வாடிக்கையாளர்கள் இணைய பயன்பாட்டு கட்டணமாக 3ஜி மற்றும் 4ஜி சேவைகளுக்கே அதிக கட்டணம் செலுத்திவரும் நிலையில், வீடியோக்கள் பார்வையிட தனி கட்டணம் செலுத்துவார்கள் என்பதை தற்போதைய நிலையில் எதிர்பார்க்க முடியாது என்பதே யதார்த்தமாக இருக்கிறது.</p><p>மூலம் : http://indianexpress.com/</p><div class="footer">2016 &copy; காப்புரிமை  மின்அம்பலம் அமைப்பு.</div>
</div>
</body>
</html>